Om Mig Själv
============
<figure class="right">
<img src="[RELURL]img/me/gunnar.jpg" alt="En bild på Gunnar Eriksson" />
</figure>
Jag heter Gunnar Eriksson och bor i Karlskrona även om jag vistas under längre
perioder i Södra Sandby utanför Lund.

Jag har arbetat länge som teamledare, teknisk koordinator, systemutvecklare i
Java och C++. Jag läser för nuvarande Databaser, HTML, CSS, Javascript och PHP
30hp på halvfart på Blekinge Tekniska Högskola.

Jag har tidigare gjort några hemsidor i HTML och CSS, men kände att jag ville
lära mig mer. Speciellt på serversidan. BTH har gott anseende när det gäller
programmeringsutbildningarna, så jag tror att de har satt ihop ett bra kurspaket.
Sen är det förstås ingen nackdel att kunna få med utbildningen i sitt CV.
Jag har läst distansutbildningar tidigare på olika högskolor och universitet.
Det är en utbildningsform som passar mig utmärkt. Man kan läsa när man har tid
och de enda tiderna man har att passa är när det är tid att lämna in laborationer.

På fritiden är det golf, landskapsfotografering och lite arbete med olika hemsidor.
När det gäller golfen, så har mitt handicap stabiliserat sig runt 10. Skulle jag
försöka få ner det ytterligare, så är det nog till att börja träna. Då jag heller
tycker om att spela, är jag fullt nöjd med mitt handicap. Landskapsfotograferingen
är bara skön avkoppling. Att få vistas ute i naturen och känns stillheten. Sitta
ned och ta fram lite fika och bara njuta. Några bilder har jag sålt under åren
när någon har frågat.

Förutom det, så gillar jag att umgås med mina vänner, som finns både i Skåne och
i Blekinge.
